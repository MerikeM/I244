<!DOCTYPE html>
<html lang="et">
    <head>
        <meta charset="utf-8" />
        <title>1. nädala kodune ülesanne </title>
        <link rel="stylesheet"
              type="text/css"
              href="artikkel-style.css"
              />
    </head>
    <body>
        <h1>Korteriperemees: ma kahetsen, et asjad võtsid sellise pöörde</h1>
        <a href="http://tartu.postimees.ee/4014485/korteriperemees-ma-kahetsen-et-asjad-votsid-sellise-poeoerde?_ga=1.264721225.79348324.1479638093">Link artiklile</a>
        <br>
        <img src = "http://f7.pmo.ee/phZl91ssP8VFDF4dx5KEI0JgWHQ=/900x485/filters:focal(0x1139:2923x3417)/nginx/o/2017/02/14/6339991t1h54bb.jpg" alt="Maja, kus pussitamine toimus">
        <p><b>Laupäeval Tartus Raatuse tänaval pussitamisega päädinud konfliktile eelnes rahulik koosviibimine korrus kõrgemal samas majas. Kuni selle hetkeni, kui korteriperemees oli sunnitud ühe külalistest tema talumatu käitumise tõttu välja viskama. Noormees lahkus koos sõbraga ja rohkem võõrustaja neist ei kuulnud. Alles hiljem sai ta teada, mis juhtus korrus allpool, ning tunneb selle pärast kahetsust.</b></p>
        <p><em>Tartu Postimees</em> ei avalda korteriperemehe nime ega täpset aadressi. Küll aga püüab tema abiga tuua selgust raskete tagajärgedega sündmustejadasse.</p>
        <p>Paar päeva tööl olnud ja alles täna uuesti koju jõudnud mehe väikesesse, ent nägusasse korterisse paistis üle mitme kuu esimest korda päike. Nimelt asub selle Raatuse tänava kortermaja lõunaküljes viiekorruseline elumaja ning päike pole üle selle maja tema kolmanda korruse korterisse ulatunud sügisest saati.</p>
        <p>Hoolimata soojendavaist päikesekiirtest tunneb mees, et ta ei taha selles korteris enam olla. «Eks paistab, kas müün selle maha või üürin välja,» ohkas ta. Ta tunneb suurt kahetsust laupäeval juhtunu pärast ning soovib vabandada kõigi majakaaslaste ees, kellele laupäevane vahejuhtum on põhjustanud kannatusi. Eelkõige tunneb ta süüd nende naabrite ees, kes said tema külaliste tõttu füüsiliselt kannatada. «Kes oleks osanud seda aimata, et asjad võtavad sellise pöörde?» arutles ta.</p>
        <h3>Tutvusid linnas</h3>
        <p>Kõik sai alguse reede õhtul, mil mees siirdus enda sõnul peole Genialistide klubisse. Seal peeti alternatiivmuusika pidu ning kui pidu lõppes, astus ta veel paarist Emajõelinna pubist läbi. Hommiku eel suleti baar, kus ta viibis. «Baari sulgemise järel tekkis ukse ette suurem seltskond,» kirjeldas ta. Inimesed suhtlesid omavahel aktiivselt ning arutati, kas ja kuhu edasi pidutsema minna.</p>
        <p>Seltskonnast tekkis tal klapp kolme mehega ning värskete tuttavatega otsustati minna mõneks tunniks tema korterisse Raatuse tänavale. Jalga puhkama ja muusikat kuulama. «Kell võis olla umbes kaheksa hommikul,» meenutas ta ja kinnitas, et see jutt, nagu oleks korteris öö läbi pidutsetud, ei vasta tõele. «Korteris polnud öösel kedagi!»</p>
        <p>Neljakesi istutigi maha, kõik oli rahulik. Väidetavalt soovis üks külalistest peagi bussi peale minna ning Tartust ära sõita. Ükski hommikustest külalistest pole peremehe väitel varem tema juures käinud. Külalised viibisid tema juures umbes mõni tund.
        <p>Ühe külalisega oli siiski probleeme, tunnistas korteriperemees. Küll ei meeldinud talle muusika, küll käitus ta võõras kodus mehe hinnangul sobimatult. Mida ta täpselt tegi, ei soovi peremees täpsustada. «Ma ei hakka kedagi mustama.» Ühel hetkel sai tal külalisest mõõt täis ning ta otsustas võõra noormehe välja visata. Ta lükkas külalise ukse taha ning koos noormehega lahkus ka tema sõber. Mida kaks noort külalist edasi tegid, kuulis ta alles hiljem. Samal päeval ta majas midagi ei kuulnud.</p>
        <p>Nagu tänaseks on selgunud, vihastas väljaviskamine noormeest. Kriminaaluurijate andmetel suundusid nad koos sõbraga Kivi tänaval asuvasse kauplusse ja koos osteti kaks kööginuga. Seejärel võeti suund uuesti Raatuse tänavale, et korteriperemehele kätte maksta. Kuidas täpselt nad kättemaksu ette kujutasid, seda ei osanud pussitamises kahtlustatav noormees eile kohtus vahistamisistungil selgitada, kuid oli varem ülekuulamisel tõdenud, et neil oli plaanis nuge kasutada.</p>
        <p>Naasnud kaheksa korteriga majja, eksisid viina- ja narkouimas noormehed aga korrusega ning koputasid vale ukse taga. Kui see avati, virutas üks noormeestest ette hoiatamata noaga. Kuidas kõik täpselt juhtus, kahtlustatav enda sõnul ei mäleta. Selge on aga see, et vigastusi said kolm ilmsüüta inimest. Kaks naist kergemalt, mehe vigastused olid aga eluohtlikud. Tänu meedikute pingutusele kannatanu siiski paraneb. Rüseluse käigus sai ka ründaja noahaavu. Pähe, säärde ja selga. Kuidas need tekkisid, ründaja väidetavalt samuti ei mäleta.</p>
        <h3>Vabandab naabrite ees</h3>
        <p>Kõigest sellest alles tagantjärele kuulnud, tunneb võõrustaja suurt kahetsust. Tal on kahju ilmsüüta kannatanutest, teistest majaelanikest ning isegi sellest noormehest, kelle manustatud viin ja ecstasy-tablett peast lolliks tegid. Hoolimata arvatavatest rasketest tagajärgedest soovib ta, et kättemaksjad oleksid tulnud tema ukse taha. «Ehk oleks asi lahenenud kuidagi leebemalt ja poleks kannatanuid ega kohtualuseid,» arutles ta.</p>
        <p>Veel tahtis ta rõhutada, et ehkki Raatuse tänaval asuv maja ei näe ehk mõne arvates moodne välja ja mõni võib mõelda, et mis maja see selline üldse on, on sealsed elanikud tegelikult kõik normaalsed toredad inimesed. Ka remont on majas plaanis.</p>
        <p>Külalised, keda ta enda sõnul esimest korda elus nägi, polnud tema arvates mingid kurjategijad, vaid tavalised Eesti inimesed. Tõsi, noormehed olid raskes joobes, kuid nagu ta märkis, oli ta ka ise alkoholi tarvitanud. «Ilmselt ei saanud ta ise arugi, mida ta teeb,» meenutas ta ebaadekvaatselt käitunud ja hiljem naabreid rünnanud noormeest. «Mul on ka sellest noormehest kahju. Ja tema vanematest, kes peavad nüüd kannatama.»</p>
        <p>Ta lisas veel, et kõik oleks võinud minna teisiti ning tunneb end väga halvasti ja tõenäoliselt jääb juhtunu teda kummitama terveks eluks.</p>
        <u> Teised artiklid: </u>
        <br>
        <ul>
            <li><a href="http://pluss.postimees.ee/4013749/tartu-pussitaja-voeti-vahi-alla?_ga=1.33595239.79348324.1479638093">Tartu pussitaja võeti vahi alla</a>
            <li><a href="http://tartu.postimees.ee/4012185/tartus-pussitasid-voorasse-korterisse-tunginud-mehed-kolme-inimest">Tartus pussitasid võõrasse korterisse tunginud mehed kolme inimest</a>
        </ul>
        <p>
            <a href="http://validator.w3.org/check?uri=referer">
            <img src="http://www.w3.org/Icons/valid-xhtml10" alt="Valid XHTML 1.0 Strict" height="31" width="88" />
            </a>
        </p>
    </body>
</html>